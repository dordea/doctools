Acest compartiment al tezei generalizează efortul teoretic, analitic şi aplicativ al studentului. El va cuprinde două secţiuni. În primul rând, studentul va prezenta Concluziile principale (generale) ale lucrării, care trebuie să rezulte din scopul şi obiectivele pe care autorul tezei de licenţă şi le-a propus în Introducere. Totodată, ele trebuie să fie raportate la conţinutul tezei, la planul acesteia.

Recomandările vor constitui cea de a doua subdiviziune a compartimentului respectiv al tezei. Acestea, la rândul lor, trebuie să reiasă din conţinutul lucrării, în special din capitolul analitic şi cel practic. Alte cerinţe înaintate faţă de recomandări sunt ca ele să fie concise, reale, aplicabile, suficient argumentate. Este necesar ca recomandările să vizeze în mod obligatoriu şi cazul Republicii Moldova.

Se prescrie ca fiecare concluzie şi/sau recomandare să înceapă din rând nou, accentuându-se, în modul respectiv, individualitatea şi importanţa acesteia. O atenţie aparte se vor acorda concluziilor şi recomandărilor formulate în baza studiului de caz elaborat de către student
