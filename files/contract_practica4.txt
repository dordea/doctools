	Coordonatorul-metodist de la facultate împreună cu specialistul îndrumător din instituţia unde s-a realizat stagiul de practică sunt responsabili de evaluarea finală a studentului pentru acest modul/activitate. 
	Evaluatorii vor ţine cont de competenţele teoretice şi practice demonstrate pe parcursul stagiului de către student, de creativitatea şi aptitudinile în aplicarea competenţelor dobîndite, de lucrul independent, de cunoaşterea versată a materiei din domeniul respectiv, de abilităţile studentului în aplicarea finalităţilor de studiu, de precizia sau imprecizia ce ţin de profunzimea şi detaliile cursului/modulului/activităţii, etc. 
	Notele de la “5” până la “10”, obţinute în rezultatul evaluării stagiului de practică, permit obţinerea creditelor alocate acestui modul, conform planului de învăţământ. 
	Nota evaluării şi numărul de credite alocate în mod obligator se fixează de coordonatorul practicii în borderoul de evaluare la facultate şi în carnetul de note al studentului. 