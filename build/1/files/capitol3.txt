Capitolul III va avea o conotaţie practică aplicativă/integrativă şi va cuprinde un studiu desfăşurat asupra unui caz concret selectat în funcţie de tematica şi scopul investigaţiei. Studiul de caz trebuie să reflecte, pe cât posibil, o imagine completă asupra situaţiei reale a obiectului cercetării, cu evidenţierea factorilor pozitivi şi a celor cu impact nefavorabil asupra fenomenului administrativ. În acest scop ar fi utile aşa metode şi tehnici ca: analiza datelor/documentelor administrative; analiza SWOT; metoda statistică, experimentul, sondajul de opinie, observaţia, interviul ş.a.

Realizarea studiului de caz se va fundamenta pe documente şi informaţii acumulate de autor de la diverse structuri administrative, de regulă, instituţia/autoritatea administraţiei publice în care studentul/masterandul şi-a desfăşurat stagiul de practică. Din acest motiv, este necesară corelarea dintre problematica cercetării şi locul desfăşurării practicii. Important a se reţine este faptul că studiul asupra unui caz se poate realiza în orice temă ce constituie obiect de cercetare pentru ştiinţa administraţiei.
 
Studiul de caz se referă la următoarele subiecte:

-	aspecte privind structura entităţii administrative, constituire, sistem relaţional;

-	aspecte privitoare la mecanismul de funcţionare şi management;

-	parcursul elaborării şi aprobării unui act administrativ sau de planificare; estimare a impactului implementării, evaluare a rezultatelor;

-	elaborarea, promovarea şi evaluarea unor politici publice în domeniul de profil;

-	modele de manageri, funcţionari publici sau echipe manageriale (metode de lucru, stil de conducere, mecanisme de comunicare, mijloace şi tehnici de negociere, de soluţionare a conflictelor);

-	asupra unei colectivităţi locale sau unităţi administrativ teritoriale prin explorarea profilului social, economic, cultural sau de altă factură, analiza cerinţelor şi a intereselor publice; capacitatea administrativă;

-	modele de prestare a serviciilor publice, factorii care influenţează asupra calităţii şi eficienţei serviciului, marketingul serviciilor ş.a.
